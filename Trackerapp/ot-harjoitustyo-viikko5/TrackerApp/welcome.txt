Tämä on Ohjelmistotekniikan kevään 2021 kurssin harjoitustyö.


Ohjelma on tarkoitettu pienimuotoiseen musiikin sämpläykseen
nimensä mukaisesti tracker-tyyppisellä alustalla. Ohjelma
itsessään on hyvin suppea, mutta jostain tähänkin on mahtipontisuutta
saatava, joten ohjelmalla luotavia tuotoksia kutsutaan mestariteoksiksi.

Voit joko aloittaa uuden mestariteoksen luomisen tai avata olemassa
olevan mestariteoksen muokattavaksi, jos sellaisia on jo luotu. Paitsi,
että vielä et voi tehdä juuri mitään :).

Edellisessä versiossa ollut automaattinen kappaleen luonti on nyt
poistettu ja sen sijaan on mahdollista tehdä itsekin jo jotain.

Teokset koostuvat objektiriveistä, joissa kussakin on (toistaiseksi kiinteät) kuusi
raitaa. Soitettaessa teosta ohjelma käy rivejä läpi ja aktivoi kulloisellakin rivillä
olevat objektit, eli soittaa esim. jonkun tietyn äänen/äänet. Rivejä voi lisätä ja poistaa.
Oikealla olevasta instrumenttikirjastosta tulee valita instrumentti ja ääni, jonka
haluaa lisätä ja sen jälkeen klikutella menemään keskialueella oleviin objektikenttiin.

Instrumenttivalikoima on toistaiseksi suppea ja heikkolaatuinen (kitara on itse
pikaisesti äänitetty, lyömäsoittimet on ladattu osoitteesta bigsoundbank.com), samoin
käyttöliittymän työkalupakki on vielä kömpelö; esimerkiksi instrumenttikirjastossa äänet
ovat epäloogisessa järjestyksessä. Suurimmaksi ongelmaksi näyttää
muodostuvan äänenkäsittely minkä joku voisi ajatella olevan aika tärkeää
tällaisessa musisointiohjelmassa(?). Käytän JavaFX:n AudioClip-luokkaa 
mikä ei ole tähän tarkoitukseen ihan optimaalinen, mutta luulen, että aika
ei riitä syvempään aiheeseen perehtymiseen. Tästä tullee siis projektin
aikataulun puitteissa kenties jonkinlainen rautalankamalli, jota saatan
jatkaa myöhemmin.

Palaillaan!




tekijä
Petro Lehtonen

